title: Smhi-data python-klient publicerad
date: 2023-03-29
modified:
author: Anders Nord
category: Projekt
tags: python, smhi, väder, data, klimat, ifk
data: ifk-smhi-2023-03-29
status: published

**IFKs pythonbibliotek för att läsa SMHI-data, `ifk-smhi` har i dagarna officiellt
släppts i version 0.1.**

Som [tidigare rapporterats om](https://ingenjorsarbeteforklimatet.se/posts/ifk-smhi-2023-01-29/)
har föreningen, främst genom dr. Mladen Gibanicas försorg, arbetat med att ta
fram ett pythonbibliotek för att på ett enkelt sätt läsa data från SMHIs API.
Söndagen den 27 mars släpptes den första officiella versionen, och nu finns
version 0.1.1 tillgänglig via paketinstallationsplattformen [pip](https://pypi.org/project/ifk-smhi/).

"Vi läser fortfarande de fyra mest kritiska API:na", förklarar dr. Gibanica, "det
vill säga MetObs - som läser historisk data från Meteorologiska Observationer,
Mesan - som interpolerar fram meterologisk data även där mätdata saknas,
MetFcts - som genererar meteorologiska förutsägelser, och Strång - som modellerar
solens strålningsintensitet. Det som utvecklats till denna release är framför
allt att vi arbetat för att få till enhetliga och lättlästa tabeller som utdata.
Dessutom har vi lagt ner mycket möda på att säkerställa kodkvalitén."

Källkoden är tillgänglig under MIT-licens (fritt användande) på [Ingenjörsarbete
För Klimatets GitHub](https://github.com/Ingenjorsarbete-For-Klimatet/ifk-smhi).
Öppna ett ärende där om någonting saknas eller fungerar dåligt så lovar utvecklingsteamet
att de ska ta sig an det å det snaraste!

(c) Ingenjörsarbete för Klimatet. För återpublicering kontakta ansvarig utgivare
Anders Nord dr.anders.nord@gmail.com
