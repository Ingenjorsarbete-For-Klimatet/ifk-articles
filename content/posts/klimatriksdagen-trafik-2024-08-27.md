title: Rapport om trafikförslag till Klimatriksdagen
date: 2024-08-27
modified:
author: Anders Nord
category: Projekt
tags: klimatanpassning, politik, trafik, klimat, ifk
status: published
data:

<div class="post-image-left">
    <img alt="Föreningen Klimatriksdagens logotyp" src="data/Logga_riksdagen.png"/>
    <em>Föreningen Klimatriksdagen.</em>
</div>

**Representanter från Ingenjörsarbete För Klimatet träffade i april 2024 medlemmar
ur föreningen <a href="https://klimatriksdagen.se/" target="_blank">Klimatriksdagen</a>
vid en [After Work](/posts/event-aw-2024-03-14) i Göteborg.
Vid detta möte berättade Klimatriksdagen om sitt arbete med att ta fram konkreta
förslag för omställningen av det Svenska samhället, och bad om ett utlåtande
från Ingenjörsarbete För Klimatet gällande fyra specifika förslag kring vägtrafik.**

Ingenjörsarbete För Klimatet delade upp frågorna på fyra medlemmar som tog fram
bakgrundsmaterial för diskussion vid en kompletterande [After Work](/posts/event-aw-2024-04-11).
Anteckningarna från diskussionen sammanställdes, faktagranskades och kompletterades
sedan i flera omgångar för att landa i följande rapport:

<a href="data/rapport-klimatriksdagen-transportfrågor.pdf"
target="_blank">Rapport till Klimatriksdagen angående transportfrågor</a>.

## Rapportens slutord

Ingenjörsarbete För Klimatet har tagit del av Klimatriksdagens välformulerade
klimatomställningsplan och vill framförallt lyfta det behov som pekas ut på flera
ställen i texten att omställningsarbetet behöver utgå ifrån vilken utsläppsbudget
vi har och inte var vi är nu.

*Ett ändrat angreppssätt föreslås tillämpas i planeringen av transportsektorn,
som inte bygger på prognoser, utan utgår från vilka utsläppsminskningar som
behöver uppnås, backcasting. Trafiken, både av personer och gods, på väg behöver
minska, samtidigt som möjligheter och incitament utvecklas för effektivisering
och andra sätt att förflytta sig.*

De modeller som använts för planering av transportsystemet har under den senaste
tiden varit i blåsväder, vilket Ingenjörsarbete För Klimatet menar lett till en
välkommen diskussion i just denna fråga.

Som ett steg i det fortsatta omställningsarbetet föreslår Ingenjörsarbete För
Klimatet vidare synliggörande av skillnaden mellan klimatpåverkan och
tillgänglighet/kostnad för olika persontransportmedel.

(c) Ingenjörsarbete för Klimatet. För återpublicering kontakta ansvarig utgivare
Anders Nord [anders.nord@ingenjorsarbeteforklimatet.se](mailto:anders.nord@ingenjorsarbeteforklimatet.se).
