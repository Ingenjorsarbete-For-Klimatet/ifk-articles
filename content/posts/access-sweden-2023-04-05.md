title: Access Sweden - ett nytt samhällskontrakt för hållbart resande utan bil
date: 2023-04-05
modified:
author: Anders Nord
category: Projekt
tags: cykel, kollektivtrafik, forskning, trafikplanering, 2030
data:
status: unpublished

**Vinnova har godkänt stöd till forskningsprojektet Access Sweden, med Statens
Väg- & Transportforskningsinstitut (VTI) som huvudman. Projektet har som uppgift
att utveckla ett nytt slagkraftigt innovationsprogram för att stötta samhället
med rörlighet utan tillgång till egen bil. IFKs ordförande Anders Nord är med
som en av många tekniska rådgivare.**

Projektet Access Sweden beskrivs i detalj genom <a href="https://www.radslaget.se/"
target="_blank">Rådslaget</a>, ett initiativ från nationellt kunskapscentrum för
kollektivtrafik med tillkommande forskningsfinansiering från Trafikverket och Vinnova.
Ambitionen är att förnya det kollektiva resandet genom  innovationsagendan "Framtidens
kollektiva mobilitet - nästa steg för hållbart resande", som alltså utvecklas och
förfinas i konstant dialog inom expertgruppen.

Förutom föreningens ordförande, som medverkar på ideell basis, företräds även föreningen
genom dr. Peter Torstensson genom sin yrkesroll på VTI.

Under våren kommer flera workshops på ämnet genomföras. Vi i Ingenjörsarbete För
Klimatet ser med glädje på alla initiativ för att sänka persontransporternas
klimatpåverkan och följer utvecklingen med spänning.

(c) Ingenjörsarbete för Klimatet. För återpublicering kontakta ansvarig utgivare
Anders Nord dr.anders.nord@gmail.com
