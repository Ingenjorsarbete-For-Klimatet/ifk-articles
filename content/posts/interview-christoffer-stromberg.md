

title: Intervju med medlem: Christoffer Strömberg date: 2023-03-26 author: Christoffer Strömberg category: Om tags: intervju, klimat, ifk, medlemmar status: published data:
unpublished data:

Christoffer Strömberg är medlem i Ingenjörsarbete För Klimatet sedan starten 2020.

Vad har du för yrke? Konsultar för Alten med uppdrag inom bilindustrin med fokus på energiförbrukning. Just nu inom datavetenskap/analys (data science för att använda ett fashionabelt ord), tidigare mer inom simulering. 

Vilken utbildning har du? Teknisk fysik med master inom matematik och beräkningsvetenskap. 

Varför engagerar du dig i IFK? För att jag litar på den forskning som förs inom klimatförändringar, för att jag diggar den buddhistiska tanken om att inte lämna några spår samt att jag går sönder när jag tänker på den dödliga stafettpinnen vi lämnar över till våra barn. 

Hur hittade du föreningen? Jag minns inte så väl. Antar att Anders Nord nämnde att han skulle starta föreningen i en backintervall eller något. (Han har en tendens att tjöta på under backintervaller...)

Vad har du gjort i föreningen? Jag gjorde de första upplagorna av hemsidan. Jag var med i ett solcell-bergvärme-hybridprojekt. Samt att jag druckit öl på AWs.

(c) Ingenjörsarbete för Klimatet. För återpublicering kontakta ansvarig utgivare Christoffer Strömberg.
