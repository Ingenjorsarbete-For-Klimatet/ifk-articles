title: AW kring Klimatriksdagens förslag
date: 2024-04-11
modified:
author: Anders Nord
category: Event
tags: politik, vetenskap, klimat, aw, social hållbarhet, demokrati
status: published

Vår [förra AW](/posts/event-aw-2024-04-11) genomfördes tillsammans med Klimatriksdagen
och resulterade i att vi fick med oss en lista av konkreta förslag att analysera
utifrån potentiell verkan. De förslag vi ombetts titta närmare på är följande:

- Ekonomiska incitament för konvertering av personbilar med förbränningsmotor
till el- eller biogasdrift samt för uppgradering av laddhybrider till elbilar.
- Dynamiska (efter trängsel) och differentierade (efter fordonstyp, efter vikt
och motortyp och tillgång till alternativa färdmedel med skillnader mellan stad
och land) vägavgifter införs för personbilar och lätta lastbilar, och skapar
trafikrättvisa mellan de som kör bil och de som åker kollektivt. Vägavgifterna
införs i första hand i stadsmiljöer.
- Intäkter från skatter från drivmedel och dynamiska, differentierade vägavgifter
bidrar till finansiering av kollektivtrafiken, med utbyggd kollektivtrafik även
på landsbygden.
- Vägavgifter införs även för tunga lastbilar

Vid nästa AW träffas vi och diskuterar dessa förslag. Denna kommer att ske på
Ivans Pilsnerbar, Järnmalmsgatan 4 på Ringön i Göteborg den 11/4 med start ca
17.00 (kom efter jobbet och ta med en arbetskamrat).
