title: Intervju med medlem: Anders Nord
date: 2023-02-05
author: Anders Nord
category: Intervjuer
tags: intervju, klimat, ifk, medlemmar
status: published

<div class="post-image-center">
![Anders Nord]({{post_url}}/data/anders_nord.jpeg)
</div>
*Anders Nord i SAMMANHANG vid DATUM.*

**Anders Nord är medlem i Ingenjörsarbete För Klimatet sedan starten 2020.**

**Vad har du för yrke?**
Jag arbetar som teknisk expert inom durability på Volvo Cars. Det är mitt jobb
att se till att vi provar rätt och utför rätt beräkningar så att vi kan säkerställa
att nya bilar håller en hel livstid.

**Vilken utbildning har du?**
Jag är doktor i strukturdynamik och civilingenjör med inriktning teknisk mekanik
och teknisk matematik.

**Varför engagerar du dig i IFK?**
Det är min övertygelse att den miljö- och klimatkris som vi befinner oss i kräver
att vi människor ändrar vårt beteende. Det innebär att vi behöver omformulera
målen för de tekniska lösningar som vi använder dagligen så att de hjälper till
att minska vårt resursutnyttjande, och till det krävs ingenjörsarbete. Att bara
engagera sig när en får betalt tycker jag är för tamt; vi behöver alla göra så
mycket vi kan, och mycket av ingenjörsarbetet kan vi ingenjörer faktiskt börja
med även utan finansiellt stöd. Jag tycker också att det är viktigt att prata
om problematiken så att vi som arbetar med teknisk utveckling har dessa tankar
med oss i vårt dagliga verk.

**Hur hittade du föreningen?**
Jag startade föreningen tillsammans med en liten grupp kompisar, varav de flesta
kände varandra från doktorandstudier på Chalmers Tekniska Högskola i Göteborg.
Initiativet till föreningen togs några månader dessförinnan av mig och Björn Pålsson,
jag vill minnas att vi satt på NOBA bar på någon slags AW när vi bestämde oss
för att göra slag i saken och snacka ihop oss med våra kompisar. I princip gick
tankegången såhär:

*"Vi känner ju nära nog alla ingenjörer i Göteborgsområdet, en av Sveriges
ingenjörstätaste områden. Hur många av dem arbetar egentligen för att driva fram
en grön omställning? Vi kan väl försöka göra vad vi kan för att stötta denna genom
rent ideellt arbete, helt enkelt?"*

**Vad har du gjort i föreningen?**
Jag har varit ordförande sedan föreningen startade, därutöver har jag varit med
och anordnat ett antal AWs och presentationer av intressanta forskare. Jag har
också försökt engagera mig i några olika programmeringsprojekt och fuskat i lite
dataanalys för att t ex få till en översyn av utsläpp från olika källor. Jag försöker
också ta del i workshops, presentationer och liknande när jag har möjlighet.

(c) Ingenjörsarbete för Klimatet. För återpublicering kontakta ansvarig utgivare
Anders Nord [dr.anders.nord@gmail.com](mailto:dr.anders.nord@gmail.com).
